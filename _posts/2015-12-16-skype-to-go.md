---
author: Titipata
layout: post
title: Skype to Go
description: "ใช้บริการ Skype to Go จาก Skype เพื่อโทรกลับไทยจากต่างแดน"
tags: [Skype]
image:
  feature: post/skype/skype-logo-open-graph.png
comments: true
share: true
date: 2015-12-16 16:00:00
---

วันนี้เราจะมาพูดถึง Skype To Go บริการของ Skype สำหรับโทรทางไกลกลับบ้านจากต่างแดนกัน


สำหรับคนเดินทางมาต่างแดน ทั้งมาเรียนต่อหรือทำงาน สิ่งที่ขาดไม่ได้เลยก็คือการติดต่อกับที่บ้าน (หรือติดต่อเพื่อนๆ/ขุ่นแฟนในไทย) สำหรับเราแล้ว ตอนมาอเมริกาช่วงแรกๆ ไม่ได้มี Family plan อย่างคนอื่นๆ คือเราใช้ Prepaid plan หรือว่าจ่ายล่วงหน้านั่นเอง ซึ่งก็ใช้แบบโปรถูกที่สุดของ AT&T ในตอนนั้นได้ mobile data แค่ 500 MB เท่านั้น ส่วนค่าโทรหรือค่า text นั้น ได้แบบ unlimited คือโทรได้ตลอด ดังนั้นเวลาออกมาข้างนอกหรือเดินทางไปยังเมืองต่างๆ เราจะมีปัญหาว่า mobile data เหลือใช้น้อย หรือบางทีต้องการเซฟ data ไว้ใช้สำหรับใช้ Google maps navigation หรือเก็บ data ไว้เสิร์ชอย่างอื่นที่ต้องการเวลาไปเที่ยว แล้วก็บางครั้งไปเที่ยวแล้วหา WiFi ไม่ได้เวลาอยากโทรกลับบ้าน เป็นต้น


ทุกวันนี้ เรามีทางเลือกในการโทรกลับบ้านหลายทางผ่านอินเทอร์เน็ต ทั้ง Line, Facebook Messenger, Google Hangout หรือ Skype โดยตรง และยังมีแอปพลิเคชันให้เลือกใช้อีกเพียบ แต่การโทรผ่านแอปเหล่านี้ทั้งสองฝั่งต้องมีอินเตอร์เน็ตถึงจะโทรหากันได้ แต่บางคนอาจจะมีปัญหาคล้ายๆ เรา คือเวลาเราจะโทรกลับบ้านบางครั้งเราอยู่นอกบ้าน หรือบางทีต้องการติดต่อกับคนที่ไทยหรือที่บ้านในเวลาที่ฝั่งใดฝั่งหนึ่งอาจจะไม่มีอินเตอร์เน็ต นอกจากนั้นถ้าอยากคุยกับอาม่าหรือญาติผู้ใหญ่ แต่ว่าเค้าไม่ได้ใช้ Line หรือ Facebook การโทรเข้าเบอร์บ้านที่ไทยเลยก็สะดวกดี


ถ้าใครอยู่ในสถานะแบบคล้ายๆ เราแล้ว มีวิธีง่ายๆ ที่จะใช้โทรกลับไทยโดยการใช้ Skype to go หลังจากที่ติดตั้ง Skype to Go แล้วเราสามารถโทรเข้าหาเบอร์ในไทยได้เลยโดยไม่ต้องเชื่อมต่อกับเครือข่ายก็ได้ ทั้งสองฝั่งไม่ต้องใช้อินเตอร์เน็ต สุดยอดไปเลย


วิธีสมัครก็ไม่ยากเลย ก่อนอื่นไปที่เว็บ [Skype](http://www.skype.com/en/) และ log-in
จากนั้นบนเว็บไซต์ใน My Account เราจะไปซื้อ Subscription เพื่อโทรกลับเมืองไทยได้ โดยเข้าไปใน  Add subscriptions > Find country (Thailand) > เลือก Subscription > เลือกปริมาณการโทรกลับไทย


<figure><center>
  <img width="400" src="/images/post/skype/select-country.png" data-action="zoom"/>

  <figcaption>
    <a title="Skype subscription">
      เลือกประเทศและ subscription จาก Skype
    </a>
  </figcaption>
</center></figure>


ราคาของ Skype subscription ถูกลงจากเมื่อสองปีก่อนมากๆ ตอนนี้ 400 mins subscription ราคาเพียง $4.99 ต่อเดือนเท่านั้น ถ้า subscribe เป็นปีจะได้เพิ่มอีกเดือนละ 120 นาทีรวมแล้วโทรได้เดือนละ 520 นาทีเลยหล่ะ หรือใครโทรไม่เยอะ 120 mins แค่ $2.09 เท่านั้น ถูกกว่ากาแฟสตาร์บั้คอีก


<figure><center>
  <img width="400" src="/images/post/skype/select-subscription.png" data-action="zoom"/>

  <figcaption>
    <a title="Subscription price">
      ราคาของ subscription เพื่อใช้โทรกลับประเทศไทย ณ ตอนเขียนโพสต์
    </a>
  </figcaption>
</center></figure>


พอเลือกซื้อ Skype subscription แล้ว ต่อไปนี้เราจะสามารถใช้ Skype โทรกลับเบอร์ในไทยได้แล้วเมื่อเรามีอินเตอร์เน็ต แต่ความเจ๋งคือ Skype มีบริการที่เรียกว่า Skype to Go นี่เองที่ให้เราขอ Skype to go numbers ได้เพื่อใช้เบอร์นั้นโทรเข้าโดยเบอร์ในเมืองไทยโดยตรงได้เลย (ไปที่ Skype to Go > Skype to go numbers > Add contact)


<figure><center>
  <img width="600" src="/images/post/skype/skype-to-go.png" data-action="zoom"/>

  <figcaption>
    <a title="Skype to Go list">
      เลือก Skype to Go จากหน้าโปรไฟล์ได้ (ส่วน CallID ใช้ใส่เบอร์ที่เราต้องการให้โชว์เวลาโทรกลับไทย)
    </a>
  </figcaption>
</center></figure>


<figure><center>
  <img width="400" src="/images/post/skype/skype-add-number.png" data-action="zoom"/>

  <figcaption>
    <a title="Git logo">
      กด Add contact และใส่เบอร์โทรศัพท์ในเมืองไทยในช่องนี้ และ Skype ก็จะส่งเบอร์ในต่างประเทศเพื่อใช้โทรเข้าเบอร์ในไทยมาให้
    </a>
  </figcaption>
</center></figure>


เมื่อเข้าไปเพิ่มเบอร์เรียบร้อย Skype ก็จะส่งเบอร์ในประเทศนั้นๆ มาให้ที่มือถือเรา (เช็คได้จากเว็บเช่นกัน) จากนั้นเวลาโทรเข้าเบอร์ที่ Skype ให้มา มันก็จะต่อสายไปถึงเบอร์ที่เรา pair ไว้ (ปล. เราต้องใส่ข้อมูลให้ Skype เช่นเบอร์ของเราและข้อมูลเล็กเพิ่มเติมเล็กน้อยนะ)


นอกจากนั้นเราสามารถไปที่ Caller ID เพื่อเปลี่ยน display number ให้เป็นเบอร์ของเราได้ด้วยเวลาโชว์ตอนที่โทรกลับไทย คนที่ไทยจะได้ไม่ตกใจว่าเป็นเบอร์ประหลาด


เท่านี้เราก็จะได้เบอร์ปะป๊า คุณแม่ เพื่อนสนิท ขุ่นแฟน ไว้สำหรับโทรจากมือถือเราเข้าประเทศไทยได้แล้ว ในราคาประหยัด ตกแล้วนาทีละไม่ถึงหนึ่งบาท สำหรับคนที่มาศึกษาต่อต่างประเทศหรือว่าเด็กๆ ที่มาแลกเปลี่ยนและต้องห่างจากครอบครัวไกลๆ ลองดู Skype to Go เพื่อเป็นช่องทางการติดต่อระหว่างกันดู

ถึงแม้จะอยู่กันคนละฝั่งของโลก แต่ได้ยินเสียงกันก็สุขใจแล้วหล่ะ
