---
layout: post
title: อยากกินน้ำผึ้งแท้จากธรรมชาติ? เปิดก๊อกจากกล่องเลี้ยงผึ้งหลังบ้านดูมั้ย
author: tulakann
description: "เคยคิดเลี้ยงผึ้งทำน้ำผึ้งเองมั้ย? โปรเจ็คนี้อาจทำให้ความฝันของคุณกลายเป็นจริง..."
image:
  feature: post/flowhive/blogimg-flowhive.jpg
  credit: indiegogo.com
  creditlink: https://images.indiegogo.com/file_attachments/1240855/files/20150222155513-G0027534-1.JPG?1424649313
tags: [Flowhive, Honey, Bee, Indiegogo]
comments: true
---

คำถามยอดฮิตของเราๆ ที่ได้ยินเป็นประจำเวลาจะซื้อน้ำผึ้งอย่าง อันนี้น้ำผึ้งแท้มั้ยนะ หรือบทความสอนวิธีการตรวจสอบน้ำผึ้งแท้ก็มีให้เห็นอยู่บ้าง นำไปสู่คำถามว่า คุณเคยคิดอยากจะทำน้ำผึ้งกินเองที่บ้านไหม? แต่ครั้นจะไปปีนต้นไม้สอยรังผึ้งลงมาเองก็ดูจะเสี่ยงไปหน่อย เพราะถ้าโดนมันต่อยคงจะไม่สนุกแหงๆ

<iframe width="560" height="315" src="//www.youtube.com/embed/WbMV9qYIXqM" frameborder="0"> </iframe>

เมื่อไม่นานมานี้มีทีมพัฒนานำโดย __Cedar Anderson__ และ __Stuart Anderson__ ได้ลงระดมทุนผ่าน Indiegogo เว็บไซต์ระดมทุนยักษ์ใหญ่ ด้วยโปรเจ็ค [Flow Hive: Honey on Tap Directly From Your Beehive](https://www.indiegogo.com/projects/flow-hive-honey-on-tap-directly-from-your-beehive) หรือแปลเป็นไทยแบบง่ายๆ ว่า "น้ำผึ้งจากก๊อกส่งตรงจากรังผึ้งของคุณ" <s>..ไม่แปลน่าจะดีกว่า</s> โดยตั้งเป้าการระดมทุนไว้ที่ 70,000 เหรียญสหรัฐ แต่ ณ ขณะนี้ (26-4-2015) ได้สิ้นสุดการระดมทุนไปแล้วด้วยยอดสูงถึง 12,181,405 เหรียญสหรัฐ! นับว่าเป็นตัวเลขที่สูงมากทีเดียว และเป็นที่น่าเสียดายที่หมดระยะการระดมทุนแล้ว ถ้าใครเคยช่วยระดมทุนใน Indiegogo จะรู้้ว่าเราสามารถเลือกช่วยแต่ละโปรเจ็คได้ด้วยจำนวนเงินที่ต่างกันไป (Perk) ซึ่งเราก็จะได้ของตอบแทนจากเจ้าของโปรเจ็คถ้าการระดมทุนสำเร็จ ส่วนของโปรเจ็คนี้เราจะได้รับอุปกรณ์ทุกอย่าง (ยกเว้นผึ้ง) มาเลี้ยงผึ้งได้เลยถ้าเราช่วยระดมทุนที่ 600 เหรียญสหรัฐ น่าสนใจมากสำหรับทั้งบุคคลทั่วไปและเกษตรกร

เจ้าของโปรเจ็คกล่าวถึงไอเดียในการสร้างโปรเจ็คนี้ขึ้นมาเกิดจากความคิดที่ว่า ถ้าอยากจะเลี้ยงผึ้งเพื่อเก็บน้ำผึ้งเองนี่ต้องใจรักมากๆ นอกจากจะต้องหาทางป้องกันตัวจากเหล็กใน ก่อนจะเก็บก็ต้องสุมไฟรมควันให้ผึ้งสลบก่อนเพื่อที่จะงัดเอารังผึ้งออกมาจากกล่องโดยไม่ทำอันตรายกับผึ้งและอื่นๆ อีกมากมายบลา บลา บลา กว่าจะมาเป็นน้ำผึ้งให้กินได้ ด้วยนวัตกรรมนี้ขั้นตอนจะเหลือเพียงเปิดก๊อกเท่านั้นเอง.. ฟังดูง่ายและไม่ท้าทายเลยใช่มั้ย แต่เดี๋ยวก่อน พวกเขายังเหลืองานไว้ให้คุณทำบ้าง คือการล้างทำความสะอาดตามรอบ ตรวจเช็คโรคต่างๆ ของผึ้ง ซึ่งมันก็น่าจะสนุกกว่าต้องทำทุกครั้งที่จะเก็บน้ำผึ้งล่ะนะ

<figure><center>
  <img src="https://images.indiegogo.com/file_attachments/1239782/files/20150222080158-Turning_Handle_2.gif?1424620918" data-action="zoom"/>
</center></figure>

## มันทำงานยังไง?

ก็มาถึงคำถามที่น่าจะต้องสงสัยกัน อธิบายสั้นๆ ก็คือส่วนประกอบของกล่องเลี้ยงผึ้งปกติจะประกอบไปด้วย กล่อง (box) และกรอบ (frame) โดยในกรอบจะมีช่องให้ผึ้งอยู่และเป็นที่ที่ผึ้งใช้สะสมน้ำผึ้งนั่นเอง กล่องรุ่นดัดแปลงสำหรับโปรเจ็คนี้ใช้วัสดุและโครงสร้างที่ออกแบบมาเป็นพิเศษ ทำให้ส่วนประกอบในกรอบสามารถปรับรูปได้ เมื่อถึงเวลาเก็บน้ำผึ้งก็ใช้อุปกรณ์รูปแท่งเสียบเข้าไปแล้วบิด น้ำผึ้งจากแต่ละรูของผึ้งก็จะถูกเทไปรวมกันที่ด้านล่างของกล่อง และรวมกันออกมาที่ก๊อกในที่สุด เชิญทัศนาภาพเลยดีกว่า

<figure><center>
  <img src="https://images.indiegogo.com/file_attachments/1270532/files/20150305052709-How-it-Works_v3.jpg?1425562029" data-action="zoom"/>
</center></figure>

ในวิดิโอตอนแรกจะเห็นว่าพวกเขาได้นำรุ่นทดลองไปให้ฟาร์มผึ้งหลายๆ แห่งได้ทดลองใช้กัน แล้วก็ได้รับเสียงตอบรับอย่างดี นี่อาจจะเป็นก้าวใหญ่ของการพัฒนาวงการน้ำผึ้งในอนาคตอันใกล้เลยก็เป็นได้ ถ้าใครสนใจรายละเอียดเพิ่มเติมก็ไปติดตามต่อได้ที่ที่มาครับ

ที่มา - [Indiegogo](https://www.indiegogo.com/projects/flow-hive-honey-on-tap-directly-from-your-beehive)
