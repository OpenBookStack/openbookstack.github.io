---
author: tulakann
layout: post
title: โลกในอีกสองปีข้างหน้าจะโดนดาวเคราะห์น้อยพุ่งชนหรือไม่?
description: "ดาวเคราะห์น้อย 2012 TC4 เป็นหนึ่งในดาวเคราะห์น้อยที่มีโอกาสพุ่งชนโลกสูงสุดซึ่งอาจเกิดขึ้นในปี 2017 มันจะเกิดขึ้นหรือไม่ และเราจะสามารถป้องกันได้หรือไม่..."
tags: [Asteroid, Astronomy]
image:
  feature: post/asteroid/blogimg-willasteroid.jpg
  credit: astrowatch.net
  creditlink: http://2.bp.blogspot.com/-B6eHO3R6Wnw/VSpf82_A5EI/AAAAAAAAuOg/wPiwi91hw58/s1600/asteroid-2012-TC4-photo%2B-%2BKopia.jpg
comments: true
share: true
---
ในวันที่ 4 ตุลาคม 2012 สถานีสำรวจ Pan-STARRS ในฮาวายได้ค้นพบดาวเคราะห์น้อยขนาดประมาณบ้านหนึ่งหลัง และได้ตั้งชื่อมันว่าดาวเคราะห์น้อย 2012 TC4 หลังจากค้นพบเพียงหนึ่งสัปดาห์ ดาวเคราะห์น้อยนี้ก็ได้พุ่งผ่านโลกไปที่ระยะห่าง 0.247 LD (lunar distance - ระยะห่างระหว่างโลกและดวงจันทร์) หรือประมาณ 94,800 กม. ดาวเคราะห์น้อยดวงนี้มีลักษณะเป็นทรงรีที่หมุนรอบตัวเองด้วยความเร็วสูง ซึ่งตั้งแต่ได้ค้นพบมันก็ทำให้เราได้รู้ว่ามันเข้าใกล้โลกมาหลายครั้งในอดีต

<figure><center>
  <img src="http://4.bp.blogspot.com/-FXYGxnG7IaI/VSpgw4FwoLI/AAAAAAAAuOo/uPe_W2P-gvM/s1600/stack_31x60sec.jpg" data-action="zoom"/>

  <figcaption>
    <a title="Asteroid 2012 TC4">
      ภาพดาวเคราะห์น้อย 2012 TC4 ที่ถูกบันทึกไว้โดยทีมสำรวจ Remanzacco ในวันที่ 9 ตุลาคม 2012
    </a>
  </figcaption>
</center></figure>

ดาวเคราะห์น้อย 2012 TC4 มีขนาดประมาณ 12 ถึง 40 เมตร ซึ่งถ้าเทียบกับ[เหตุการณ์ที่เกิดขึ้นเมื่อไม่นานมานี้ที่เมือง Chelyabinsk ของประเทศรัสเซีย](http://en.wikipedia.org/wiki/Chelyabinsk_meteor) ในเดือนกุมภาพันธ์ ปี 2013 ในตอนนั้นดาวเคราะห์น้อยมีขนาด 20 เมตร แต่ก่อให้เกิดการบาดเจ็บต่อผู้คนกว่า 1,500 คน และยังสร้างความเสียหายแก่อาคารกว่า 7,000 หลัง ซึ่งส่วนมากเป็นกระจกที่แตกจากคลื่นช็อค แสงที่เกิดจากการเข้าสู่ชั้นบรรยากาศของมันสามารถสังเกตได้จากรัศมีกว่า 100 กม. ถ้าหากดาวเคราะห์น้อย 2012 TC4 จะพุ่งชนโลกจริง มันอาจจะเกิดความโกลาหลอย่างมาก  นักดาราศาสตร์จาก University of Texas, Judit Györgyey-Ries กล่าวว่า "มันเป็นสิ่งที่ควรต้องจับตามอง", "เราอาจได้เห็น[การระเบิดในอากาศ](http://en.wikipedia.org/wiki/List_of_meteor_air_bursts) หรือกระจกแตกในบริเวณนั้นๆ"

จากการคำนวณ Györgyey-Ries กล่าวว่า "มีโอกาสโดยรวมประมาณ 0.00055% ที่มันจะพุ่งชนโลก" , "ด้วยระยะห่างจากโลกเพียง 0.079 LD ทำให้มันมีความเป็นไปได้ที่จะเป็นดาวเคราะห์ที่จะพุ่งชนโลกจริงๆ แต่อย่างไรก็ตามมันก็เป็นเพียงระยะห่างที่เป็นไปได้น้อยที่สุดในแต่ละวงโคจร"

"มีโอกาสเพียงแค่หนึ่งในล้านที่มันจะเข้ามาชนเรา" Detlef Koschny หัวหน้าหน่วยวัตถุใกล้โลก (NEO - Near-Earth Object) ในโปรแกรม Space Situational Awareness (SSA) ได้บอกกับ astrowatch.net เขายังได้พยายามประมาณขนาดที่แน่นอนของดาวเคราะห์น้อยนี้โดยใช้แสงสว่าง แต่ปัญหาคือ เราไม่รู้อัตราการสะท้อนแสงของมัน จึงทำได้เพียงประเมินขนาดโดยประมาณจาก 10 ถึง 40 เมตร หากดาวเคราะห์น้อยดวงนี้ประกอบไปด้วยโลหะ และมีขนาดถึง 40 เมตร มันจะสามารถผ่านชั้นบรรยากาศมาสร้างหลุมอุกกาบาตบนพื้นโลกได้ แต่ถ้าเป็นหินขนาดประมาณ 10 เมตร มันก็ยากที่จะสังเกตเห็น

อย่างไรก็ตามหน่วยติดตามดาวเคราะห์น้อยของ NASA ได้ยืนยันว่าดาวเคราะห์น้อย 2012 TC4 ไม่มีโอกาสที่จะเข้าชนโลกเลย แต่ Györgyey-Ries ก็ยังคงบอกว่ายังต้องมีการสำรวจเพิ่มเติมอีก เพื่อที่จะเพิ่มความมั่นใจว่ามันจะไม่พุ่งชนโลกแน่ๆ

นักวิทยาศาสตร์และนักดาราศาสตร์จากหลายๆ สถาบันยังคงให้ความเห็นที่แตกต่างกันสำหรับดาวเคราะห์น้อยดวงนี้ และมันยังคงถูกสำรวจเพิ่มเติมและติดตามอยู่ตลอดเวลา นับจากวันที่ 14 เมษายน 2015 เป็นต้นมามีดาวเคราะห์น้อยที่อาจเป็นภัยต่อโลกถูกติดตามอยู่ทั้งสิ้น [1,573 ดวง](http://neo.jpl.nasa.gov/orbits/) แต่ไม่มีดวงไหนที่มีวิถีจะพุ่งเข้าชนโลก

ที่มา - [Astrowatch](http://www.astrowatch.net/2015/04/will-asteroid-2012-tc4-hit-earth-in.html)
