---
layout: post
title: Holiday time!
author: Titipata
description: "นับถอยหลังสู่คริสมาสต์และปีใหม่ในสหรัฐ"
image:
  feature: post/holiday/zoo-light.jpg
tags: [Christmas, Chicago]
comments: true
---

คริสมาสต์ใกล้จะมาถึงแล้ว อีกเพียง 12 วันก็จะถึงวันก่อนคริสมาสตร์หรือ Christmas Eve แล้ว โดยปกติที่สหรัฐอเมริกา เราจะเริ่มนับถอยหลังช่วงวันหยุดปีใหม่ตั้งแต่หลังวัน Thanksgiving ซึ่งจะเกิดขึ้นในวันพฤหัศสัปดาห์ที่สี่ของเดือนพฤศจิกายน
Thanksgiving เป็นวันรวมกลุ่มครอบครัวหรือเหล่าเพื่อนๆมากินทำอาหารกันที่บ้าน เช่น อบไก่เตอร์กี, ทำ Green bean casserole, พายแอปเปิ้ล และทำอาหารคลาสสิกอื่นๆ อีกมากมายแล้วแต่บ้านไหนชอบทำอะไรเลย หลังจากการกินแล้วเนี่ย กิจกรรมหลักของชาวมะกันก็คงจะเป็นการดูฟุตบอล (อเมริกันฟุตบอล) เช่นการดู Super bowl เป็นกิจกรรมแบบรวมเพื่อนฝูงและครอบครัว นอกจากวันนี้แล้วคนไทยส่วนมากที่ไทยมักรู้จักช่วงเทศกาล Thanksgiving จาก Black Friday หรือวันศุกร์หลังจาก Thanksgiving หรือ Cyber Monday ซึ่งเป็นวันจัทร์ถัดมาหลังจาก Black Friday นั่นเอง

เกร็ดความรู้เล็กๆ น้อยๆ สำหรับ คำว่า Black จาก Black Friday คำว่า Black นี่มาจากคำที่ใช้บรรยายสถานะทางการเงินของบริษัท เวลาฝรั่งบอกว่า Company is "in the black" แปลว่าบริษัทมีกำไรหรือสถานะทางการเงินอยู่ในขั้นดี ซึ่งเค้าเอาคำนี้มาใช้สำหรับวันนี้เพราะร้านค้าส่วนมากจะขายดีสุดๆ ซึ่งเปรียบเทียบกับสถานะของบริษัทจากตกต่ำหรืออยู่ในสถานะ red ไปเป็น black คือจากขาดทุนไปได้กำไรนั่นเอง


Black Friday เริ่มตั้งแต่กลางคืนหลังจาก Thanksgiving วันนี้เป็นวันที่สินค้าลดราคาถูกสุดๆ เรียกได้ว่าลดล้างสต็อก ซึ่งมีทั้งเสื้อผ้าและก็อุปกรณ์อิเล็กทรอนิคส์ที่ลดจนเราอดใจไม่ไหวเลยทีเดียว ลดทั้งออนไลน์และในร้านค้าเลย สำหรับออนไลน์ก็คงไม่พ้นขาช้อปจากทาง Amazon และเว็บเสื้อผ้าที่ตัวเองชอบ นอกจากนั้นตามร้านค้าหรือ outlet ก็ลดราคากันอย่างมาก  เราคงจะคุ้นเคยจากข่าวทุกปีท่ีสหรัฐก็จะมีคนแห่วิ่งกันเข้าไปซื้อของหรือต่อคิวรอหน้าร้านค้าเช่น Best buy ตั้งแต่คืนวันพฤหัส บางที่ถึงกับตั้งแคมป์รอกันเลย การลดราคานี้บางทีจะเรียกว่า Door Buster Sell คือแปลง่ายๆว่ารอพังประตูเข้าไปช้อปปิ้งกันจากหน้าร้าน  นอกจาก Black Friday แล้ววันจันทร์หลังจาก Thanksgiving ก็จะมีการลดราคาสินค้าโดยเฉพาะอิเล็กทรอนิกส์ ซึ่งเรียกกันว่า Cyber Monday ซึ่งเป็นวันที่สินค้าอิเล็กทรอนิกส์จะถูกเอามาลดราคาเพิ่มขึ้นไปอีก หรือมีสินค้าใหม่ลดราคาเพิ่มเติมจาก Black Friday เช่นพวก Play Station, X-Box และแกตเจ็ตอื่นๆอีกมากมาย


หลังจากช่วง Thanksgiving ก็จะเข้าถึงช่วง holiday season อย่างเต็มตัว ตามเมืองใหญ่ๆในอเมริกา ร้านค้าก็จะเริ่มตกแต่ด้วยการประดับไฟน่ารักๆ ตามสวนสาธาณะหรือสถานที่สำคัญๆก็จะเริ่มเปิดลานไอซ์เสก็ตให้คนที่อยากเล่นเข้าไปเล่นได้ อย่างในชิคาโก้ก็จะมีการประดับไฟที่ Lincoln Park ซึ่งเป็นสวนสัตว์ที่เข้าฟรีในชิคาโก้หลังจากสวนสัตว์ปิด ส่วนลานไอซ์เสกตที่คนนิยมไปเล่นก็คงไม่พ้น Millennium Park ซึ่งมีถั่วสีเงินก้อนยักษ์หรือ Cloud Gate นั่นเอง หลายคนอาจจะคุ้นตามหนังบางเรื่องที่ถ่ายที่ชิคาโก้

<figure><center>
  <img src="http://www.lpzoo.org/sites/default/files/images/events/zlpromo_southlawn670.jpg" data-action="zoom"/>

  <figcaption>
    <a title="ไฟประดับประดาที่ Lincoln Park Zoo ในชิคาโก้">
      ไฟประดับประดาที่ Lincoln Park Zoo ในชิคาโก
    </a>
  </figcaption>
</center></figure>

นอกจากนี้ก่อนช่วงคริสต์มาสก็ยังมีอีเว้นท์เล็กๆน้อยๆ ยกอย่างเช่นในชิคาโก้วันนี้เป็นช่วงนับถอยหลัง 12 วันจากคริสมาสต์หรือเรียกว่า The Twelve Bars of Christmas (TBOX day) คนก็จะแต่งตัวกันแล้วแต่ธีมของแต่ละปี แต่งเป็นซานตาคลอสบ้าง หรือใส่ชุดสีเขียวๆ ซึ่งเราไม่รู้ว่ามันเรียกว่าอะไร ส่วนมากอีเว้นท์พวกนี้จริงๆ แล้วคือวิธีฉลองของคนมะกันดีๆ นั่งเอง คนมักจะนัดเจอกันตั้งแต่เช้า กินอาหารเช้า จากนั้นก็ดื่มและปาร์ตี้กันจนถึงกลางคืน อะไรประมาณนั้น


สำหรับนักเรียนที่นี่ ช่วงกลางเดือนธันวานี้เรียกว่า Winter break ซึ่งเป็นช่วงหลังจากสองไฟนอลของภาคฤดูใบไม้ร่วงหรือ Fall semester/quarter ช่วงนี้ถือว่าเป็น prime time สำหรับคนที่ชอบเที่ยวหรืออยากหยุดยาวๆ เลยทีเดียว คนส่วนมากก็จะหนีอากาศหนาวทางตอนเหนือลงไปเที่ยวตามทะเลแคริบเบียน ไปแคลิฟอร์เนีย (Los Angelis, San Francisco) หรือไม่ก็ไปเที่ยวอเมริกาใต้ บางส่วนก็กลับประเทศไทย และทีเหลือก็อาจจะบินไปฉลองปีใหม่ตามเมืองใหญ่ๆ เช่นนิวยอร์คซึ่งเรียกได้ว่าเป็นเมืองขึ้นชื่อสำหรับการไปเคาท์ดาวน์ปีใหม่ในอเมริกา ใครที่อยากไปเคาท์ดาวน์ เราแนะนำให้ลองอ่านประสบการณ์การไปเคาท์ดาวน์จากหนังสือ New York First time ดู


นอกจากการไปเที่ยวแล้ว ปีนี้มีหนังเข้าช่วงคริสมาสต์หลายเรื่องมากๆ ที่เราตั้งตารอมากที่สุดคงจะเป็น Star Wars, Force Awaken ซึ่งจะเข้าโรงหนังสัปดาห์หน้าแล้ว โดยส่วนตัวเราชอบดูหนังที่นี่มาก เพราะคนในโรงจะขำดังมากหรือส่งเสียงเฮเวลามีฉากสำคัญๆ เรียกว่าการไปดูหนังเป็นการไปมีอารมณ์ร่วมกับคนอื่นๆในโรงหนังดีๆ นี่เอง ให้อารมณ์อย่างกับไปดูคอนเสิร์ตอะไรแบบนั้นเลย เราจองตั๋วไปเรียบร้อย ตอนนี้รอนับถอยหลังอย่างใจจดใจจ่อ

ส่วนใครที่อยู่เมืองไทยไปฉลองลานเบียร์ ไปเที่ยวต่างจังหวัด ต่างประเทศ หรืออยู่บ้านชิวๆ ก็ขอให้สนุกกับช่วงปีใหม่นะ


## เพลงแนะนำ

นอกจากเทศกาลแล้ว เราก็ต้องมีเพลงประกอบบ้าง ตอนนี้ชอบสองเพลงนี้มากๆ เพลงหลังนี่ไม่เกี่ยวกับคริสมาสต์เลย

<iframe width="560" height="315" src="https://www.youtube.com/embed/z1rYmzQ8C9Q" frameborder="0" allowfullscreen></iframe>
<br><br>
<iframe width="560" height="315" src="https://www.youtube.com/embed/ZCL-MraDbaI" frameborder="0" allowfullscreen></iframe>


## หนังสือแนะนำ

สำหรับคนที่อยู่บ้านไม่ได้มีแพลนออกไปไหนช่วงปีใหม่ ลองซื้อหนังสือหรือ e-book มาอ่าน เราพึ่งอ่านสองเล่มนี้ไป: Fangirl เขียนโดย Rainbow Rowell หรือถ้าใครที่ชอบแนว geek หรือ science fiction หน่อย ลองอ่าน Ready Player One เขียนโดย Ernest Cline เล่มนี้เจ๋งมากๆแนะนำให้อ่านสุดๆ


## มุกทิ้งท้าย

<b>มุกวันนี้จากเพื่อนไอร์แลนด์</b>: เวลาคนไอร์แลนด์พูดว่า It's a good crack แปลว่า It's fun (แต่ crack ในอเมริกาคือโคเคน)
